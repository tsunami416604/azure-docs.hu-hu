---
title: Ingyenes szolgáltatások létrehozása ingyenes Azure-fiókkal
description: Megtudhatja, hogyan hozhatja létre az ingyenes fiókhoz tartozó szolgáltatásokat. Ezeket a szolgáltatásokat bármely olyan régióban létrehozhatja, ahol elérhetők.
author: amberbhargava
ms.service: cost-management-billing
ms.subservice: billing
ms.topic: conceptual
ms.date: 12/04/2020
ms.author: banders
ms.openlocfilehash: 3bd571195a3f0df290387812e68f2b0377fe3c3c
ms.sourcegitcommit: d2d1c90ec5218b93abb80b8f3ed49dcf4327f7f4
ms.translationtype: HT
ms.contentlocale: hu-HU
ms.lasthandoff: 12/16/2020
ms.locfileid: "97584050"
---
# <a name="create-services-included-with-azure-free-account"></a>Ingyenes Azure-fiókhoz tartozó szolgáltatások létrehozása

Az ingyenes Azure-fiók létrehozását követő első 30 napban 200 dolláros kredit áll rendelkezésére, amelyet a külső Marketplace-vásárlások kivételével bármely szolgáltatásra felhasználhat. Az Azure kipróbálásához kapott ingyenes kreditek révén szabadon kísérletezhet a különböző szintű és típusú Azure-szolgáltatásokkal. Ha olyan szolgáltatásokat vagy Azure-erőforrásokat használ, amelyek ebben az időszakban nem ingyenesek, a díjak levonása a kredit terhére történik.

Ha az első 30 nap végéig nem használja fel az összes kreditet, a fennmaradó mennyiség elvész. A regisztrációt követően az első 30 nap után, de legfeljebb 12 hónapig korlátozott mértékben használhat *egyes szolgáltatásokat* – nem az összes Azure-szolgáltatás ingyenes. Ha a 30 nap letelte előtt frissít, az esetleg fennmaradó krediteket használatalapú fizetéssel kiegészítve felhasználhatja a hátralévő napok során. Ha például november 1-től regisztrálja az ingyenes fiókot, és november 5-én frissít, november 30-ig még felhasználhatja a krediteket az új, használatalapú fizetéses előfizetése keretében. 

Ingyenes Azure-fiókja az állandó jelleggel ingyenes szolgáltatások mellett 12 hónapig *bizonyos mennyiségű* ingyenes szolgáltatásokat is tartalmaz. A szolgáltatások esetében csak néhány szint érhető el ingyenesen bizonyos mennyiségi korlátok között. Az Azure például számos, különböző igényekhez tervezett virtuális gépet tartalmaz. Az ingyenes fiók csak egy virtuálisgép-típushoz biztosít ingyenes hozzáférést – a B1S adatlöket-kezelési B sorozathoz, amely legfeljebb havi 750 órányi használatot tesz lehetővé. Ha az ingyenes fiók korlátain belül marad, az ingyenes szolgáltatásokat különböző konfigurációkban használhatja fel. Az ingyenes Azure-fiókkal és az ingyenesen elérhető termékekkel kapcsolatos további információkért lásd [az ingyenes Azure-fiókkal kapcsolatos gyakori kérdéseket](https://azure.microsoft.com/free/free-account-faq/).

## <a name="create-free-services-in-the-azure-portal"></a>Ingyenes szolgáltatások létrehozása az Azure Portalon

Ingyenes szolgáltatások létrehozásához javasoljuk az Azure Portalon elérhető [Ingyenes szolgáltatás lap](https://go.microsoft.com/fwlink/?linkid=859151) használatát. Vagy jelentkezzen be az [Azure Portalra](https://portal.azure.com), és keressen az **ingyenes szolgáltatások** kifejezésre. Ha az Ingyenes szolgáltatások lapokon kívül hoz létre erőforrásokat, az ingyenes szintek vagy az ingyenes erőforrás-konfigurációs beállítások nem mindig vannak alapértelmezés szerint kiválasztva. A díjak felszámításának elkerülése érdekében győződjön meg arról, hogy az Ingyenes szolgáltatások lapról hoz létre erőforrásokat. Az erőforrások létrehozásakor ügyeljen arra, hogy az ingyenes szintet válassza ki.

![Az ingyenes szolgáltatások oldalát megjelenítő képernyőkép](./media/create-free-services/billing-freeservices-grid.png)

## <a name="services-can-be-created-in-any-region"></a>A szolgáltatások bármely régióban létrehozhatók

Amíg nem lépi túl a korlátokat, ingyenesen hozhat létre szolgáltatásokat azokban a régiókban, ahol elérhetők a szolgáltatások. Például az ingyenes Azure-fiókkal a B1S sorozatú, Windows rendszerű virtuális gépek minden hónapban 750 órán keresztül díjmentesen használhatók. Bármely olyan régióban létrehozhat virtuális gépet, ahol elérhetők a B sorozatú virtuális gépek. Az Azure nem számít fel díjakat, amennyiben nem haladja meg a 750 órát. Az egyesült államokbeli ügyfelek például létrehozhatnak egy B1S Windows rendszerű virtuális gépet Nyugat-Európában, és 750 óráig ingyenesen használhatják azt.

A régiónként elérhető Azure-szolgáltatások megtekintéséért lásd a [régiónként elérhető termékek](https://azure.microsoft.com/regions/services/) lapját.

## <a name="create-multiple-service-instances-in-allowed-limits"></a>Több szolgáltatáspéldány létrehozása a megengedett korláton belül

Több szolgáltatáspéldányt is létrehozhat ingyenesen, ha a teljes használat a használati korláton belül esik. Például az ingyenes Azure-fiókjával a B1S sorozatú, Windows rendszerű virtuális gépek minden hónapban 750 órán keresztül díjmentesen használhatók. A 750 órát úgy használhatja fel, ahogy csak szeretné. Létrehozhat 5 B1S sorozatú, Windows rendszerű virtuális gépet, ha mindegyiket 150 óráig használja.

## <a name="next-steps"></a>További lépések

- Ismerje meg [az ingyenes Azure-fiókhoz kapcsolódó ingyenes szolgáltatások használata ellenőrzésének](check-free-service-usage.md) módját.
- Tudja meg, [hogyan kerülheti el, hogy díjak merüljenek fel ingyenes Azure-fiókja használatakor](avoid-charges-free-account.md).
