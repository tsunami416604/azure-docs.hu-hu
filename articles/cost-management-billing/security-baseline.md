---
title: A Cost Management Azure-os biztonsági alapkonfigurációja
description: A Cost Management biztonsági alapkonfigurációja az Azure biztonsági teljesítménytesztjében meghatározott biztonsági javaslatok megvalósítására szolgáló eljárási útmutatást és erőforrásokat biztosít.
author: msmbaldwin
ms.service: cost-management-billing
ms.topic: conceptual
ms.date: 11/16/2020
ms.author: mbaldwin
ms.custom: subject-security-benchmark
ms.openlocfilehash: 3270dae1fd37913ba51ca1da63bbb44d715e7d31
ms.sourcegitcommit: 10d00006fec1f4b69289ce18fdd0452c3458eca5
ms.translationtype: HT
ms.contentlocale: hu-HU
ms.lasthandoff: 11/21/2020
ms.locfileid: "95021779"
---
# <a name="azure-security-baseline-for-cost-management"></a>A Cost Management Azure-os biztonsági alapkonfigurációja

A biztonsági alapkonfiguráció az [Azure-biztonsági teljesítményteszt 2.0-s verziójának](../security/benchmarks/overview.md) irányelveit alkalmazza az Azure Cost Managementre. Az Azure biztonsági teljesítménytesztje javaslatokat nyújt ahhoz, hogyan védheti meg felhőalapú megoldásait az Azure-ban. A tartalma az Azure-biztonsági teljesítményteszt és a Cost Managementre érvényes kapcsolódó útmutatások által meghatározott **biztonsági vezérlők** szerint van csoportosítva. A Cost Managementre nem érvényes **vezérlők** nem szerepelnek benne.

Ha szeretné áttekinteni, hogyan képezi le teljes mértékben a Cost Management az Azure biztonsági teljesítménytesztjét, tekintse meg a [Cost Management biztonsági alapkonfiguráció teljes leképezési fájlját](https://github.com/MicrosoftDocs/SecurityBenchmarks/tree/master/Azure%20Offer%20Security%20Baselines).

## <a name="identity-management"></a>Identitáskezelés

*További információért lásd: [Az Azure biztonsági teljesítménytesztje: identitáskezelés](/azure/security/benchmarks/security-controls-v2-identity-management).*

### <a name="im-1-standardize-azure-active-directory-as-the-central-identity-and-authentication-system"></a>IM-1: Az Azure Active Directory szabványosítása központi identitáskezelési és hitelesítési rendszerként

**Útmutató**: Az Azure Cost Management az Azure Active Directoryval (Azure AD) van integrálva, amely az Azure alapértelmezett identitás- és hozzáférés-kezelési szolgáltatása. Érdemes szabványosítani az Azure AD-t, hogy irányítani tudja vele a szervezet identitás- és hozzáférés-vezérlését a következőkben:

- a Microsoft felhőalapú erőforrásaiban, például az Azure Portalon, az Azure Storage-ban, az Azure-beli (Linux és Windows rendszerű) virtuális gépeken, az Azure Key Vaultban, illetve a PaaS- és az SaaS-alkalmazásokban;

- a szervezet erőforrásaiban, például az Azure-on vagy a vállalati hálózat erőforrásain lévő alkalmazásokban.

Kitüntetett figyelmet kell fordítani rá a cég vagy szervezet felhőalapú biztonsági gyakorlatában, hogy az Azure AD-t biztonságossá tegyék. Az Azure AD megad egy identitásbiztonsági pontszámot, amely alapján kiértékelheti, milyen az identitásbiztonság állapota a Microsoft ajánlott eljárásokra vonatkozó javaslataihoz képest. A pontszám segít felmérni, hogy a használt konfiguráció milyen mértékben felel meg az ajánlott eljárásokkal kapcsolatos javaslatoknak, és javíthatja a cég vagy szervezet biztonsági állapotát.

Megjegyzés: Az Azure AD támogatja a külső identitásszolgáltatókat, így a Microsoft-fiók nélküli felhasználók is bejelentkezhetnek az alkalmazásokba és erőforrásokba egy külső identitással.

- [Bérlők az Azure AD-ben](../active-directory/develop/single-and-multi-tenant-apps.md)

- [Azure AD-példány létrehozása és konfigurálása](../active-directory/fundamentals/active-directory-access-create-new-tenant.md)

- [Azure AD-bérlők meghatározása](https://azure.microsoft.com/resources/securing-azure-environments-with-azure-active-directory/)  

- [Külső identitásszolgáltatók használata alkalmazásokhoz](/azure/active-directory/b2b/identity-providers)

- [Mi az Azure AD identitásbiztonsági pontszáma?](../active-directory/fundamentals/identity-secure-score.md)

**Az Azure Security Center monitorozása**: Nem alkalmazható

**Felelősség**: Ügyfél

### <a name="im-3-use-azure-ad-single-sign-on-sso-for-application-access"></a>IM-3: Azure AD egyszeri bejelentkezés (SSO) használata az alkalmazások hozzáféréséhez

**Útmutató**: Az Azure Cost Management az Azure Active Directoryval teszi lehetővé az Azure-erőforrások, felhőalapú és helyszíni alkalmazások identitás- és hozzáférés-kezelését. Ennek a hatóköre a vállalati identitásokra, például az alkalmazottakra, valamint a külső identitásokra, például a partnerekre, a szállítókra és a szolgáltatókra is kiterjed. Egyszeri bejelentkezéssel (single sign-on, SSO) kezelhető és védhető a szervezet adatainak és erőforrásainak hozzáférése a helyszínen és a felhőben. Az összes felhasználót, alkalmazást és eszközt az Azure AD-hez csatlakoztathatja a zökkenőmentes, biztonságos hozzáférés, a jobb átláthatóság és hatékonyabb kontroll érdekében.

- [SSO alkalmazásokhoz az Azure AD-vel](../active-directory/manage-apps/what-is-single-sign-on.md)

**Az Azure Security Center monitorozása**: Nem alkalmazható

**Felelősség**: Ügyfél

### <a name="im-4-use-strong-authentication-controls-for-all-azure-active-directory-based-access"></a>IM-4: Erős hitelesítésvezérlők használata minden Azure Active Directory-alapú hozzáféréshez

**Útmutató**: Az Azure Cost Management az Azure AD-vel van integrálva, amely többtényezős hitelesítéssel (MFA) és jelszó nélküli erős módszerekkel támogatja a hatékony hitelesítésvezérlést.

- Többtényezős hitelesítés – engedélyezheti az Azure AD MFA-t, és követheti az Azure Security Center identitás- és hozzáférés-kezelési javaslatait, hogy az MFA beállítása során az ajánlott eljárásokat kövesse. Az MFA kikényszeríthető az összes felhasználón, bizonyos felhasználókon vagy felhasználónként a bejelentkezési feltételek és a kockázati tényezők alapján.

- Jelszó nélküli hitelesítés – három, jelszó nélküli hitelesítési lehetőség érhető el: a Vállalati Windows Hello, a Microsoft Authenticator alkalmazás és helyszíni hitelesítési módszerek, például intelligens kártyák.

Rendszergazdai és emelt jogosultságú felhasználók esetén győződjön meg arról, hogy az erős hitelesítési módszer legmagasabb szintjét használja, majd ezt követően a megfelelő erős hitelesítési szabályzatot más felhasználóknál is léptesse életbe.

- [Az MFA engedélyezése az Azure-ban](../active-directory/authentication/howto-mfa-getstarted.md) 

- [Az Azure Active Directory jelszó nélküli hitelesítési lehetőségeinek ismertetése](../active-directory/authentication/concept-authentication-passwordless.md) 

- [Az Azure AD alapértelmezett jelszószabályzata](../active-directory/authentication/concept-sspr-policy.md#password-policies-that-only-apply-to-cloud-user-accounts)

- [A nem megfelelő jelszavak használatának kiküszöbölése az Azure AD Password Protectionnel](../active-directory/authentication/concept-password-ban-bad.md)

**Az Azure Security Center monitorozása**: Igen

**Felelősség**: Ügyfél

### <a name="im-5-monitor-and-alert-on-account-anomalies"></a>IM-5: Fiókok rendellenességeinek monitorozása és a hozzájuk kapcsolódó riasztások

**Útmutató**: Az Azure Cost Management integrálva van az Azure Active Directoryval, amely a következő adatforrásokat biztosítja:

- Bejelentkezések – a bejelentkezési jelentés a felügyelt alkalmazások használatával és a felhasználók bejelentkezési tevékenységeivel kapcsolatos információkat biztosít.

- Auditnaplók – az Azure AD-n belül különböző szolgáltatások által végrehajtott összes módosításra vonatkozó nyomkövetési naplókat biztosít. A naplók rögzítik például az erőforrások módosításait az Azure AD-n belül, például a felhasználók, alkalmazások, csoportok, szerepkörök és szabályzatok hozzáadását vagy eltávolítását.

- Kockázatos bejelentkezések – A kockázatos bejelentkezés egy olyan bejelentkezési kísérletet jelöl, amelyet elképzelhető, hogy olyan személy hajtott végre, aki nem a felhasználói fiók jogos tulajdonosa.

- Kockázatosként megjelölt felhasználók – A kockázatos felhasználó egy olyan felhasználói fiókot jelöl, amelynek elképzelhető, hogy sérült a biztonsága.

Ezek az adatforrások az Azure Monitorral, az Azure Sentinellel vagy külső SIEM-rendszerekkel is integrálhatók.

Az Azure Security Center riasztásokat is küldhet bizonyos gyanús tevékenységek észlelésekor. Ezek közé tartozik például a sikertelen hitelesítési kísérletek kiugróan magas száma vagy az előfizetésben talált elavult fiókok.

Az Azure Advanced Threat Protection (ATP) olyan biztonsági megoldás, amely Active Directory-jelek használatával tudja azonosítani, észlelni és kivizsgálni a súlyos fenyegetéseket, a sérült identitásokat és a rosszindulatú belső műveleteket.

- [Naplózott tevékenységekre vonatkozó jelentések az Azure Active Directoryban](../active-directory/reports-monitoring/concept-audit-logs.md) 

- [Az Azure AD kockázatos bejelentkezéseinek megtekintése](/azure/active-directory/reports-monitoring/concept-risky-sign-ins)

- [A kockázatos tevékenységek miatt megjelölt Azure AD-felhasználók azonosítása](/azure/active-directory/reports-monitoring/concept-user-at-risk) 

- [A felhasználók identitási és hozzáférési tevékenységeinek monitorozása az Azure Security Centerben](../security-center/security-center-identity-access.md) 

- [Riasztások az Azure Security Center fenyegetések felderítésére szolgáló védelmi moduljában](../security-center/alerts-reference.md) 

- [Azure-tevékenységnaplók integrálása az Azure Monitorba](../active-directory/reports-monitoring/howto-integrate-activity-logs-with-log-analytics.md)

**Az Azure Security Center monitorozása**: Igen

**Felelősség**: Ügyfél

## <a name="privileged-access"></a>Emelt szintű hozzáférés

*További információért lásd: [Az Azure biztonsági teljesítménytesztje: emelt szintű hozzáférés](/azure/security/benchmarks/security-controls-v2-privileged-access).*

### <a name="pa-1-protect-and-limit-highly-privileged-users"></a>PA-1: Magas jogosultsági szintű felhasználók védelme és korlátozása

**Útmutató**: A Nagyvállalati Szerződések (EA) Cost Managementje az alábbi magas jogosultsági szintű fiókkal rendelkezik.

- Vállalati rendszergazda

Javasoljuk, hogy rendszeresen ellenőrizze a Nagyvállalati Szerződésben (EA) a szerepkörökhöz hozzárendelt felhasználókat.

Az is ajánlott, hogy korlátozza a magas jogosultsági szintű fiókok vagy szerepkörök számát, és ezeket a fiókokat megerősített védelemmel lással el, mert az ilyen jogosultsággal rendelkező felhasználók közvetlenül vagy közvetve elolvashatják és módosíthatják az Azure-környezet minden erőforrását.

Az Azure AD Privileged Identity Management (PIM) használatával engedélyezheti az Azure-erőforrások és az Azure AD igény szerinti (just-in-time, JIT) jogosultságú hozzáférését. A JIT ideiglenes engedélyeket biztosít az érintett feladatok végrehajtásához, csak annyi időre, ameddig a felhasználóknak erre szükségük van. A PIM biztonsági riasztásokat is képes kiadni, amikor gyanús vagy nem biztonságos tevékenységeket észlel az Azure AD-szervezetben.

- [Az Azure Enterprise szerepköreinek kezelése](manage/understand-ea-roles.md) 

- [Rendszergazdai szerepköri engedélyek az Azure AD-ben](/azure/active-directory/users-groups-roles/directory-assign-admin-roles) 

- [Az Azure Privileged Identity Management biztonsági riasztásainak használata](../active-directory/privileged-identity-management/pim-how-to-configure-security-alerts.md) 

- [Emelt szintű hozzáférés biztosítása Azure AD hibrid- és felhőkörnyezetekhez](/azure/active-directory/users-groups-roles/directory-admin-roles-secure)

**Az Azure Security Center monitorozása**: Igen

**Felelősség**: Ügyfél

### <a name="pa-3-review-and-reconcile-user-access-regularly"></a>PA-3: A felhasználói hozzáférés rendszeres áttekintése és egyeztetése

**Útmutató**: Az Azure Cost Management a megfelelő hozzáféréssel tudja biztosítani a céges vagy szervezeti költségadatok megtekintését és kezelését. A hozzáférés az Azure szerepköralapú hozzáférés-vezérléssel (Azure RBAC) vezérelhető az előfizetés szintjén, valamint Nagyvállalati Szerződésekben (EA) vagy Microsoft Ügyfélszerződésekben (MCA) meghatározott rendszergazdai szerepkörökkel a számlázási hatókörökhöz. Rendszeresen ellenőrizze és tekintse át a hozzáféréseket, hogy a felhasználók és a csoportok biztosan a szükséges hozzáféréssel rendelkezzenek.

- [Az Azure-beli számlázási információkhoz való hozzáférés kezelése](manage/manage-billing-access.md)

- [A Cost Management adataihoz való hozzáférés hozzárendelése](costs/assign-access-acm-data.md)

- [Az Azure Enterprise szerepköreinek kezelése](manage/understand-ea-roles.md)

- [A Microsoft-ügyfélszerződéshez tartozó felügyeleti szerepkörök ismertetése az Azure-ban](manage/understand-mca-roles.md)

**Az Azure Security Center monitorozása**: Igen

**Felelősség**: Ügyfél

### <a name="pa-7-follow-just-enough-administration-least-privilege-principle"></a>PA-7: A Just Enough Administration (legkisebb jogosultsági alapelv) követése 

**Útmutató**: Az Azure Cost Management integrálva van az Azure szerepköralapú hozzáférés-vezérléssel (RBAC) az erőforrások (költségvetések, mentett jelentések stb.) kezelése érdekében. Az Azure RBAC lehetővé teszi, hogy szerepkörök hozzárendelésével felügyelje az Azure-erőforrások hozzáférését. Ezeket a szerepköröket felhasználókhoz, csoportokhoz és szolgáltatásnevekhez rendelheti hozzá. Bizonyos erőforrásokhoz előre meghatározott beépített szerepkörök tartoznak, és ezek a szerepkörök olyan eszközökkel leltározhatók vagy kérdezhetők le, mint az Azure CLI, az Azure PowerShell vagy az Azure Portal. Az erőforrásokhoz az Azure RBAC-n keresztül hozzárendelt jogosultságokat mindig arra kell korlátozni, amit a szerepkörök megkövetelnek. Ez a megközelítés megfelel az Azure AD Privileged Identity Management (PIM) igény szerinti (JIT) módszerének, és a jogosultságok rendszeres felülvizsgálatával jár.

A beépített szerepkörökkel engedélyeket oszthat ki, és csak akkor kell egyéni szerepköröket létrehoznia, ha szükséges.

Az Azure Cost Management beépített szerepköröket, olvasókat és közreműködőket kínál.

- [Azure Cost Management-olvasó](../role-based-access-control/built-in-roles.md#cost-management-reader)

- [Azure Cost Management-közreműködő](../role-based-access-control/built-in-roles.md#cost-management-contributor)

Mi az az Azure szerepköralapú hozzáférés-vezérlés (Azure RBAC)? ../role-based-access-control/overview.md 

- [Az RBAC konfigurálása az Azure-ban](../role-based-access-control/role-assignments-portal.md) 

- [Az Azure AD identitás- és hozzáférési felülvizsgálatainak használata](../active-directory/governance/access-reviews-overview.md)

**Az Azure Security Center monitorozása**: Nem alkalmazható

**Felelősség**: Ügyfél

## <a name="data-protection"></a>Adatvédelem

*További információért lásd: [Az Azure biztonsági teljesítménytesztje: adatvédelem](/azure/security/benchmarks/security-controls-v2-data-protection).*

### <a name="dp-1-discovery-classify-and-label-sensitive-data"></a>DP-1: Bizalmas adatok felderítése, besorolása és címkézése

**Útmutató**: Érdemes felderíteni, besorolni és címkézni a bizalmas adatait, hogy megfelelő vezérlőket tudjon megtervezni, amelyekkel a bizalmas adatok biztonságosan tárolhatók, dolgozhatók fel és továbbíthatók a cég vagy szervezet technológiai rendszereivel.

Az Azure-ban, a helyszínen, az Office 365-ben és máshol lévő Office-dokumentumokban található bizalmas információkhoz használja az Azure Information Protectiont (és a hozzá tartozó vizsgálati eszközt).

Az Azure SQL Information Protection segítséget nyújthat az Azure SQL-adatbázisokban tárolt adatok besorolásában és címkézésében.

- [Bizalmas információk címkézése az Azure Information Protection használatával](/azure/information-protection/what-is-information-protection) 

- [Az Azure SQL-adatfelderítés implementálása](/azure/sql-database/sql-database-data-discovery-and-classification)

**Az Azure Security Center monitorozása**: Nem alkalmazható

**Felelősség**: Ügyfél

### <a name="dp-2-protect-sensitive-data"></a>DP-2: A bizalmas adatok védelme

**Útmutató**: A bizalmas adatok védelme érdekében ajánlott korlátozni a hozzáférést az Azure szerepköralapú hozzáférés-vezérléssel (Azure RBAC), hálózatalapú hozzáférés-vezérlőkkel és az Azure-szolgáltatások adott vezérlőivel (például titkosítással SQL- és más adatbázisokban).

A következetes hozzáférés-vezérlés biztosításához a hozzáférés-vezérlés összes típusát a vállalati szegmentálási stratégiához kell igazítani. A vállalati szegmentálási stratégiát a bizalmas vagy üzleti szempontból kritikus fontosságú adatok és rendszerek helyének tudatában kell kialakítani.

A Microsoft által felügyelt mögöttes platformon a Microsoft az összes ügyféltartalmat bizalmasként kezeli, és védelmet nyújt az ügyfelek adatainak elvesztése és mások általi hozzáférése ellen. Ahhoz, hogy az ügyféladatok az Azure-on belül biztonságban maradjanak, a Microsoft implementált néhány alapértelmezett adatvédelmi vezérlőt és képességet.

- [A Cost Management adataihoz való hozzáférés hozzárendelése](costs/assign-access-acm-data.md)

- [Azure szerepköralapú hozzáférés-vezérlés (RBAC)](../role-based-access-control/overview.md) 

- [Az ügyféladatok Azure-beli védelmének ismertetése](../security/fundamentals/protection-customer-data.md)

**Az Azure Security Center monitorozása**: Nem alkalmazható

**Felelősség**: Ügyfél

### <a name="dp-3-monitor-for-unauthorized-transfer-of-sensitive-data"></a>DP-3: A bizalmas adatok jogosulatlan átvitelének monitorozása

**Útmutató**: Monitorozhatja az adatok jogosulatlan átvitelét olyan területekre, amelyek kívül esnek a vállalat látóterén és irányításán. Ez általában az olyan rendellenes tevékenységek (nagy méretű vagy szokatlan átvitelek) monitorozását jelenti, amelyek jogosulatlan adatkiszivárogtatást jelezhetnek.

Az Azure Storage Advanced Threat Protection (ATP) és az Azure SQL ATP riasztást küldhet olyan rendellenes információátvitelekről, amelyek bizalmas adatok jogosulatlan átvitelét jelezhetik.

Az Azure Information Protection (AIP) a besorolt és címkézett információk monitorozását teszi lehetővé.

Ha az adatveszteség-megelőzési (data loss prevention, DLP) megfelelőséghez szükséges, egy gazdagépalapú DLP-megoldással észlelési és/vagy megelőzési célú vezérlőket kényszeríthet ki az adatok kiszivárogtatásának megakadályozása érdekében.

- [Az Azure SQL ATP engedélyezése](../azure-sql/database/threat-detection-overview.md) 

- [Az Azure Storage ATP engedélyezése](https://docs.microsoft.com/azure/storage/common/storage-advanced-threat-protection?tabs=azure-security-center)

**Az Azure Security Center monitorozása**: Nem alkalmazható

**Felelősség**: Ügyfél

### <a name="dp-5-encrypt-sensitive-data-at-rest"></a>DP-5: Inaktív bizalmas adatok titkosítása

**Útmutató**: A hozzáférés-vezérlők kiegészítéseként az Azure Cost Management exportálási funkciója támogatja az inaktív adatok Azure Storage-beli titkosítását a Microsoft által felügyelt kulcstitkosítás használatával, hogy ki tudja védeni a sávon kívüli támadásokat (például a mögöttes tároló elérését). Ez az alapértelmezett beállítás segít biztosítani, hogy a támadók ne tudják egyszerűen beolvasni vagy módosítani az adatokat.

További információ:

- [Inaktív adatok Azure Storage-titkosítása](../storage/common/storage-service-encryption.md)

- [Inaktív adatok Azure-ban való titkosításának ismertetése](../security/fundamentals/encryption-atrest.md#encryption-at-rest-in-microsoft-cloud-services)

**Az Azure Security Center monitorozása**: Nem alkalmazható

**Felelősség**: Ügyfél

## <a name="asset-management"></a>Asset Management (Eszközkezelés)

*További információért lásd: [Az Azure biztonsági teljesítménytesztje: eszközkezelés](/azure/security/benchmarks/security-controls-v2-asset-management).*

### <a name="am-1-ensure-security-team-has-visibility-into-risks-for-assets"></a>AM-1: Gondoskodás arról, hogy a biztonsági csapat átlássa az adategységek kockázatait

**Útmutató**: Győződjön meg arról, hogy a biztonsági csapatok biztonsági olvasó engedélyekkel rendelkeznek az Azure-bérlőben és -előfizetésekben, hogy monitorozni tudják a biztonsági kockázatokat az Azure Security Centerrel. 

A biztonsági kockázatok monitorozása a biztonsági csapat felelősségi köreinek struktúrájától függően egy központi biztonsági csapat vagy egy helyi csapat felelőssége lehet. A biztonsági megállapításokat és kockázatokat azonban mindig központilag kell összesíteni egy szervezeten belül. 

A biztonsági olvasó engedélyek széles körben alkalmazhatók egy teljes bérlőre (gyökérszintű felügyeleti csoport), vagy a hatókör alkalmazható adott felügyeleti csoportokra vagy előfizetésekre. 

Megjegyzés: A számítási feladatok és a szolgáltatások átláthatóvá tételéhez további engedélyek lehetnek szükségesek. 

- [A biztonsági olvasó szerepkör áttekintése](../role-based-access-control/built-in-roles.md#security-reader)

- [Az Azure-beli felügyeleti csoportok áttekintése](../governance/management-groups/overview.md)

**Az Azure Security Center monitorozása**: Jelenleg nem érhető el

**Felelősség**: Ügyfél

### <a name="am-4-ensure-security-of-asset-lifecycle-management"></a>AM-4: Az objektuméletciklus-kezelés biztonságának garantálása

**Útmutató**: Hozzon létre a potenciálisan nagy hatású módosítások objektuméletciklus-kezelési folyamataira vonatkozó biztonsági szabályzatokat, vagy frissítse a meglévőket. Ezek a módosítások a következők módosításait tartalmazzák: identitásszolgáltatók és hozzáférés, adatbizalmasság, hálózati konfiguráció, adminisztratív jogosultságok hozzárendelése.

Távolítsa el az Azure-erőforrásokat, ha már nincs rájuk szükség.

- [Azure-erőforráscsoport és -erőforrás törlése](../azure-resource-manager/management/delete-resource-group.md)

**Az Azure Security Center monitorozása**: Nem alkalmazható

**Felelősség**: Ügyfél

## <a name="logging-and-threat-detection"></a>Naplózás és fenyegetésészlelés

*További információért lásd: [Az Azure biztonsági teljesítménytesztje: Naplózás és fenyegetésészlelés](/azure/security/benchmarks/security-controls-v2-logging-threat-detection).*

### <a name="lt-2-enable-threat-detection-for-azure-identity-and-access-management"></a>LT-2: Fenyegetésészlelés engedélyezése az Azure-beli identitás- és hozzáférés-kezeléshez

**Útmutató**: Az Azure AD az alábbi felhasználói naplókat tartalmazza. Ezek megtekinthetők az Azure AD-jelentéskészítésben, vagy integrálhatók az Azure Monitorral, Azure Sentinellel vagy más SIEM/monitorozási eszközzel a kifinomultabb monitorozáshoz és elemzéshez:

- Bejelentkezések – a bejelentkezési jelentés a felügyelt alkalmazások használatával és a felhasználók bejelentkezési tevékenységeivel kapcsolatos információkat biztosít.

- Auditnaplók – az Azure AD-n belül különböző szolgáltatások által végrehajtott összes módosításra vonatkozó nyomkövetési naplókat biztosít. A naplók rögzítik például az erőforrások módosításait az Azure AD-n belül, például a felhasználók, alkalmazások, csoportok, szerepkörök és szabályzatok hozzáadását vagy eltávolítását.

- Kockázatos bejelentkezések – A kockázatos bejelentkezés egy olyan bejelentkezési kísérletet jelöl, amelyet elképzelhető, hogy olyan személy hajtott végre, aki nem a felhasználói fiók jogos tulajdonosa.

- Kockázatosként megjelölt felhasználók – A kockázatos felhasználó egy olyan felhasználói fiókot jelöl, amelynek elképzelhető, hogy sérült a biztonsága.

Az Azure Security Center riasztásokat is küldhet bizonyos gyanús tevékenységek észlelésekor. Ezek közé tartozik például a sikertelen hitelesítési kísérletek kiugróan magas száma vagy az előfizetésben talált elavult fiókok. A biztonsági állapot alapszintű monitorozása mellett Azure Security Center fenyegetésvédelmi modulja részletesebb biztonsági riasztásokat is gyűjthet az egyes Azure-beli számítási erőforrásokból (virtuális gépek, tárolók, App Service), adatforrásokból (SQL DB és Storage) és az Azure-szolgáltatásrétegekből. Ezzel a funkcióval rálátást nyerhet az egyes erőforrásokban lévő fiók-rendellenességekre.

Javasoljuk továbbá, hogy rendszeresen ellenőrizze a Nagyvállalati Szerződésben (EA) a szerepkörökhöz hozzárendelt felhasználókat. 

- [Az Azure Enterprise szerepköreinek kezelése](manage/understand-ea-roles.md)

- [Naplózott tevékenységekre vonatkozó jelentések az Azure Active Directoryban](../active-directory/reports-monitoring/concept-audit-logs.md) 

- [Az Azure Identity Protection engedélyezése](../active-directory/identity-protection/overview-identity-protection.md)

- [Fenyegetésvédelem az Azure Security Centerben](/azure/security-center/threat-protection)

**Az Azure Security Center monitorozása**: Nem alkalmazható

**Felelősség**: Ügyfél

## <a name="incident-response"></a>Incidensmegoldás

*További információért lásd: [Az Azure biztonsági teljesítménytesztje: Incidensmegoldás](/azure/security/benchmarks/security-controls-v2-incident-response).*

### <a name="ir-1-preparation--update-incident-response-process-for-azure"></a>IR-1: Előkészítés – incidensmegoldási folyamat frissítése az Azure-ban

**Útmutató**: Győződjön meg arról, hogy a szervezet rendelkezik a biztonsági incidensek megoldásához szükséges folyamatokkal, frissítette ezeket a folyamatokat az Azure-ral való használatra, valamint rendszeresen teszteli őket, hogy készen álljanak a használatra.

- [A biztonság implementálása a vállalati környezetben](/azure/cloud-adoption-framework/security/security-top-10#4-process-update-incident-response-ir-processes-for-cloud)

- [Incidensmegoldás – gyorsútmutató](/microsoft-365/downloads/IR-Reference-Guide.pdf)

**Az Azure Security Center monitorozása**: Nem alkalmazható

**Felelősség**: Ügyfél

### <a name="ir-2-preparation--setup-incident-notification"></a>IR-2: Előkészítés – incidensértesítések beállítása

**Útmutató**: Kapcsolattartási adatokat állíthat be a biztonsági incidensekhez az Azure Security Centerben. A Microsoft arra használja ezeket a kapcsolattartási adatokat, hogy kapcsolatba lépjen Önnel, ha a Microsoft Security Response Center (MSRC) azt észleli, hogy egy jogosulatlan vagy illetéktelen fél hozzáfért az Ön adataihoz. Az incidensekkel kapcsolatos riasztások és értesítések testreszabhatók a különböző Azure-szolgáltatásokban az incidensmegoldási követelmények alapján. 

- [Az Azure Security Center biztonsági kapcsolattartójának beállítása](../security-center/security-center-provide-security-contact-details.md)

**Az Azure Security Center monitorozása**: Igen

**Felelősség**: Ügyfél

### <a name="ir-3-detection-and-analysis--create-incidents-based-on-high-quality-alerts"></a>IR-3: Észlelés és elemzés – incidensek létrehozása kiváló minőségű riasztások alapján

**Útmutató**: Győződjön meg arról, hogy rendelkezik a kiváló minőségű riasztások létrehozásához és a riasztások minőségének felméréséhez szükséges folyamattal. Ezzel tanulhat a korábbi incidensekből, és megadhatja a riasztások fontossági sorrendjét az elemzők számára, akik így nem pazarolnak időt a vakriasztásokra. 

Kiváló minőségű riasztások a korábbi incidensek tapasztalatai és ellenőrzött közösségi források alapján, valamint a riasztások létrehozásához és tisztításához tervezett eszközökkel hozhatók létre a különböző jelforrások egyesítésével és összehasonlításával. 

Az Azure Security Center számos Azure-objektum esetében kiváló minőségű riasztásokat biztosít. Az ASC adatösszekötővel streamelheti a riasztásokat az Azure Sentinelbe. Az Azure Sentinellel speciális riasztási szabályokat hozhat létre, amelyekkel automatikusan hozhat létre incidenseket a vizsgálatokhoz. 

Az exportálási funkcióval exportálhatja az Azure Security Center riasztásait és javaslatait, amelyek segítenek az Azure-erőforrások kockázatainak azonosításában. A riasztásokat és javaslatokat manuálisan vagy folyamatosan is exportálhatja.

- [Az exportálás konfigurálása](../security-center/continuous-export.md)

- [Riasztások streamelése az Azure Sentinelbe](../sentinel/connect-azure-security-center.md)

**Az Azure Security Center monitorozása**: Jelenleg nem érhető el

**Felelősség**: Ügyfél

### <a name="ir-4-detection-and-analysis--investigate-an-incident"></a>IR-4: Észlelés és elemzés – incidens vizsgálata

**Útmutató**: Győződjön meg arról, hogy az elemzők különböző adatforrásokat kérdezhetnek le és használhatnak a lehetséges incidensek vizsgálata során, és átfogó képet adhatnak a történtekről. A vakfoltok elkerülése érdekében különböző naplókat kell gyűjteni a potenciális támadók tevékenységének követéséhez a támadási útvonalon.  A megállapítások és eredmények rögzítéséről is érdemes gondoskodnia, hogy később más elemzők referenciaként használhassák őket.  

A vizsgálathoz használt adatforrások közé tartoznak azok a központi naplózási források, amelyeket a rendszer már gyűjt a hatókörbeli szolgáltatásokból és a futó rendszerekről, de a következők is lehetnek:

- Hálózati adatok – az Azure Network Watcher, az Azure Monitor és a hálózati biztonsági csoportok forgalmi naplóinak használata a hálózati forgalom naplóinak és más elemzési adatok rögzítéséhez. 

- A futó rendszerek pillanatképei: 

    - Az Azure-beli virtuális gép pillanatkép-készítési funkciójával pillanatképet készíthet a futó rendszer lemezéről. 

    - Az operációs rendszer natív memóriakép-készítési funkciójával pillanatképet készíthet a futó rendszer memóriájáról.

    - Az Azure-szolgáltatások vagy saját szoftvere pillanatkép-készítési funkciójával pillanatképeket készíthet a futó rendszerekről.

Az Azure Sentinel széles körű adatelemzést tesz lehetővé szinte bármely naplózási forráson és egy esetfelügyeleti portálon az incidensek teljes életciklusának kezeléséhez. A vizsgálatok során kapott információk társíthatók egy incidenssel nyomkövetés és jelentéskészítés céljából. 

- [Windows rendszerű gép lemezének pillanatképe](../virtual-machines/windows/snapshot-copy-managed-disk.md)

- [Linux rendszerű gép lemezének pillanatképe](../virtual-machines/linux/snapshot-copy-managed-disk.md)

- [Microsoft Azure-támogatás – diagnosztikai információk és memóriaképek gyűjtése](https://azure.microsoft.com/support/legal/support-diagnostic-information-collection/) 

- [Incidensek vizsgálata az Azure Sentinellel](../sentinel/tutorial-investigate-cases.md)

**Az Azure Security Center monitorozása**: Nem alkalmazható

**Felelősség**: Ügyfél

### <a name="ir-5-detection-and-analysis--prioritize-incidents"></a>IR-5: Észlelés és elemzés – incidensek rangsorolása

**Útmutató**: Megadhat arra vonatkozó információkat az elemzők számára, hogy melyik incidensekre kell először összpontosítaniuk a súlyosság és az objektum bizalmassága alapján. 

Az Azure Security Center súlyossági szintet rendel az egyes riasztásokhoz, és segít rangsorolni, hogy melyik riasztásokat kell először kivizsgálni. A súlyosság azon alapul, hogy a Security Center mennyire biztos a találatban vagy a riasztás kibocsátásához használt elemzésben, valamint abban, hogy a riasztáshoz vezető tevékenység rosszindulatú volt.

Emellett a címkék használatával megjelölheti az erőforrásokat, és létrehozhat egy elnevezési rendszert az Azure-erőforrások, különösen a bizalmas adatok feldolgozását végző erőforrások azonosításához és kategorizálásához.  Az Ön felelőssége, hogy rangsorolja a riasztások megoldását azon Azure-erőforrások és -környezetek kritikussága alapján, ahol az incidens történt.

- [Biztonsági riasztások az Azure Security Centerben](../security-center/security-center-alerts-overview.md)

- [Címkék használata az Azure-erőforrások rendszerezéséhez](/azure/azure-resource-manager/resource-group-using-tags)

**Az Azure Security Center monitorozása**: Jelenleg nem érhető el

**Felelősség**: Ügyfél

### <a name="ir-6-containment-eradication-and-recovery--automate-the-incident-handling"></a>IR-6: Elkülönítés, megsemmisítés és helyreállítás – incidensek kezelésének automatizálása

**Útmutató**: Automatizálhatja a manuális, ismétlődő feladatokat a válaszidő lerövidítéséhez és az elemzők terheinek csökkentéséhez. A manuális feladatok végrehajtása hosszabb időt vesz igénybe, lassítja az egyes incidensek kezelését, és csökkenti az egyetlen elemző által kezelhető incidensek számát. A manuális feladatok ki is merítik az elemzőket, ami növeli az emberi hiba lehetőségét, és az elemzők kevésbé tudnak hatékonyan összpontosítani az összetett feladatokra. Az Azure Security Center és az Azure Sentinel munkafolyamat-automatizálási funkcióival automatikusan indíthat el műveleteket és futtathat forgatókönyveket, hogy reagáljon a bejövő biztonsági riasztásokra. A forgatókönyv műveleteket hajt végre, például értesítéseket küld, fiókokat tilt le, és elkülöníti a problémás hálózatokat. 

- [Munkafolyamat-automatizálás konfigurálása a Security Centerben](../security-center/workflow-automation.md)

- [Fenyegetésre adott automatikus válaszok beállítása az Azure Security Centerben](../security-center/tutorial-security-incident.md#triage-security-alerts)

- [Fenyegetésre adott automatikus válaszok beállítása az Azure Sentinelben](../sentinel/tutorial-respond-threats-playbook.md)

**Az Azure Security Center monitorozása**: Jelenleg nem érhető el

**Felelősség**: Ügyfél

## <a name="posture-and-vulnerability-management"></a>Állapot- és biztonságirés-kezelés

*További információért lásd: [Az Azure biztonsági teljesítménytesztje: Állapot- és biztonságirés-kezelés](/azure/security/benchmarks/security-controls-v2-posture-vulnerability-management).*

### <a name="pv-7-rapidly-and-automatically-remediate-software-vulnerabilities"></a>PV-7: Szoftveres biztonsági rések gyors és automatikus javítása

**Útmutató**: Gyorsan telepítheti a szoftverfrissítéseket az operációs rendszerek és alkalmazások szoftveres biztonsági réseinek javításához.

Részesítse előnyben a gyakori kockázatértékelő programokat, például a Common Vulnerability Scoring Systemet (Gyakori biztonsági réseket értékelő rendszer), vagy a külső vizsgálati eszköz által biztosított alapértelmezett kockázati minősítéseket, és szabja testre a környezete számára az alapján, hogy mely alkalmazások jelentenek magas biztonsági kockázatot, és melyek esetében van szükség magas üzemidőre.

**Az Azure Security Center monitorozása**: Nem alkalmazható

**Felelősség**: Ügyfél

### <a name="pv-8-conduct-regular-attack-simulation"></a>PV-8: Támadások rendszeres szimulálása

**Útmutató**: Szükség szerint behatolási teszteket vagy támadásszimulációs tevékenységeket hajthat végre az Azure-erőforrásokon, és gondoskodhat az észlelt kritikus biztonsági rések javításáról.
Kövesse a Microsoft Cloud behatolástesztelési szabályait, így biztosíthatja, hogy a behatolási tesztek nem sértik meg a Microsoft-szabályzatokat. Használja a Microsoft stratégiáját, és hajtson végre támadásszimulációt, valamint végezze el a Microsoft által felügyelt felhő-infrastruktúra, szolgáltatások és alkalmazások éles webhelyen történő behatolástesztelését.

- [Behatolástesztelés az Azure-ban](../security/fundamentals/pen-testing.md)

- [Behatolástesztelési szabályok](https://www.microsoft.com/msrc/pentest-rules-of-engagement?rtc=1) 

- [Microsoft Cloud – támadásszimuláció](https://gallery.technet.microsoft.com/Cloud-Red-Teaming-b837392e)

**Az Azure Security Center monitorozása**: Nem alkalmazható

**Felelősség**: Megosztott

## <a name="governance-and-strategy"></a>Irányítás és stratégia

*További információért lásd: [Az Azure biztonsági teljesítménytesztje: Irányítás és stratégia](/azure/security/benchmarks/security-controls-v2-governance-strategy).*

### <a name="gs-1-define-asset-management-and-data-protection-strategy"></a>GS-1: Objektumkezelési és adatvédelmi stratégia meghatározása 

**Útmutató**: Győződjön meg arról, hogy egyértelmű stratégiát dokumentál és kommunikál a rendszerek és adatok folyamatos monitorozásához és védelméhez. Priorizálja az üzletileg kritikus adatok és rendszerek felderítését, értékelését, védelmét és monitorozását. 

Ennek a stratégiának tartalmaznia kell az alábbi elemek dokumentált útmutatóit, szabályzatait és szabványait: 

-   Adatbesorolási szabvány az üzleti kockázatokkal összhangban

-   A biztonsági szervezet betekintése a kockázatokba és az objektumleltárba 

-   A biztonsági szervezet jóváhagyása a használandó Azure-szolgáltatásokhoz 

-   Az objektumok biztonsága életciklusuk során

-   A szükséges hozzáférés-vezérlési stratégia a szervezeti adatbesorolásnak megfelelően

-   Az Azure natív védelmi funkcióinak és külső védelmi funkciók használata

-   Adattitkosítási követelmények a használatban lévő és a jelenleg nem használt használati esetekhez

-   Megfelelő titkosítási szabványok

További információkért tekintse meg az alábbi hivatkozásokat:
- [Az Azure biztonsági architektúrájára vonatkozó javaslatok – Tárolás, adatok és titkosítás](https://docs.microsoft.com/azure/architecture/framework/security/storage-data-encryption?toc=/security/compass/toc.json&amp;bc=/security/compass/breadcrumb/toc.json)

- [Az Azure biztonsági alapjai – Az Azure-beli adatok biztonsága, titkosítása és tárolása](../security/fundamentals/encryption-overview.md)

- [Felhőbevezetési keretrendszer – Az Azure adatbiztonsággal és titkosítással kapcsolatos ajánlott eljárásai](https://docs.microsoft.com/azure/security/fundamentals/data-encryption-best-practices?toc=/azure/cloud-adoption-framework/toc.json&amp;bc=/azure/cloud-adoption-framework/_bread/toc.json)

- [Azure-biztonsági teljesítményteszt – Objektumkezelés](/azure/security/benchmarks/security-controls-v2-asset-management)

- [Azure-biztonsági teljesítményteszt – Adatvédelem](/azure/security/benchmarks/security-controls-v2-data-protection)

**Az Azure Security Center monitorozása**: Nem alkalmazható

**Felelősség**: Ügyfél

### <a name="gs-2-define-enterprise-segmentation-strategy"></a>GS-2: Vállalati szegmentálási stratégia meghatározása 

**Útmutató**: Hozzon létre egy vállalati szintű stratégiát az objektumokhoz való hozzáférés szegmentálásához identitás, hálózat, alkalmazás, előfizetés, felügyeleti csoport és egyéb vezérlők kombinációjának használatával.

Ügyeljen az egyensúlyra a biztonsági elkülönítés és az egymással kommunikáló, az adatok elérését biztosító rendszerek napi működése között.

Győződjön meg arról, hogy a szegmentálási stratégia következetesen van implementálva a különböző típusú vezérlőkben, beleértve a hálózati biztonságot, az identitás- és hozzáférési modelleket, az alkalmazásengedély- és hozzáférési modelleket, valamint az emberi folyamatvezérlést.

- [Útmutató a szegmentálási stratégiához az Azure-ban (videó)](/security/compass/microsoft-security-compass-introduction#azure-components-and-reference-model-2151)

- [Útmutató a szegmentálási stratégiához az Azure-ban (dokumentum)](/security/compass/governance#enterprise-segmentation-strategy)

- [A hálózati szegmentálás igazítása a vállalati szegmentálási stratégiához](/security/compass/network-security-containment#align-network-segmentation-with-enterprise-segmentation-strategy)

**Az Azure Security Center monitorozása**: Nem alkalmazható

**Felelősség**: Ügyfél

### <a name="gs-3-define-security-posture-management-strategy"></a>GS-3: Biztonsági helyzet kezelési stratégiájának meghatározása

**Útmutató**: Folyamatosan mérje fel és mérsékelje az egyes objektumok és az ezeket tartalmazó környezetek kockázatait. Priorizálja a nagy értékű objektumokat és a támadásoknak nagy mértékben kitett felületeket, például a közzétett alkalmazásokat, a hálózat bemeneti és kimeneti pontjait és a felhasználói és rendszergazdai végpontokat.

- [Azure-biztonsági teljesítményteszt – Állapot- és biztonságirés-kezelés](/azure/security/benchmarks/security-controls-v2-posture-vulnerability-management)

**Az Azure Security Center monitorozása**: Nem alkalmazható

**Felelősség**: Ügyfél

### <a name="gs-4-align-organization-roles-responsibilities-and-accountabilities"></a>GS-4: Szervezeti szerepkörök, felelősségek és elszámoltathatóság összehangolása

**Útmutató**: Győződjön meg arról, hogy egyértelmű stratégiát dokumentál és kommunikál a biztonsági szervezet szerepköreivel és felelősségeivel kapcsolatban. Biztosítson egyértelmű elszámoltathatóságot a biztonsági döntésekhez, tájékoztasson mindenkit a megosztott felelősségi modellről, és tájékoztassa a műszaki csapatokat a technológiáról a felhő védelme érdekében.

- [Az Azure ajánlott biztonsági eljárásai 1 – Személyek: A csapatok tájékoztatása a felhőbiztonság felé vezető útról](/azure/cloud-adoption-framework/security/security-top-10#1-people-educate-teams-about-the-cloud-security-journey)

- [Az Azure ajánlott biztonsági eljárásai 2 – Személyek: A csapatok tájékoztatása a felhőbiztonsági technológiáról](/azure/cloud-adoption-framework/security/security-top-10#2-people-educate-teams-on-cloud-security-technology)

- [Az Azure ajánlott biztonsági eljárásai 3 – Folyamat: A felhőbiztonsági döntésekért való elszámoltathatóság biztosítása](/azure/cloud-adoption-framework/security/security-top-10#4-process-update-incident-response-ir-processes-for-cloud)

**Az Azure Security Center monitorozása**: Nem alkalmazható

**Felelősség**: Ügyfél

### <a name="gs-5-define-network-security-strategy"></a>GS-5: Hálózati biztonsági stratégia meghatározása

**Útmutató**: Hozzon létre egy Azure-beli hálózati biztonsági megközelítést a szervezet általános biztonsági hozzáférés-vezérlési stratégiájának részeként.  

Ennek a stratégiának tartalmaznia kell az alábbi elemek dokumentált útmutatóit, szabályzatait és szabványait: 

-   Központosított hálózatkezelés és biztonsági felelősség

-   A vállalat szegmentálási stratégiájához igazított virtuálishálózat-szegmentálási modell

-   Javítási stratégia a különböző fenyegetési és támadási forgatókönyvekben

-   Internetes peremhálózatra, valamint bejövő és kimenő adatforgalomra vonatkozó stratégia

-   A felhőbeli és a helyszíni infrastruktúra összekapcsolásának hibrid stratégiája

-   Naprakész hálózati biztonsági összetevők (például hálózati diagramok, hálózati referenciaarchitektúra)

További információkért tekintse meg az alábbi hivatkozásokat:
- [Az Azure ajánlott biztonsági eljárásai 11 – Architektúra. Egyetlen, egységes biztonsági stratégia](/azure/cloud-adoption-framework/security/security-top-10#11-architecture-establish-a-single-unified-security-strategy)

- [Azure-biztonsági teljesítményteszt – Hálózati biztonság](/azure/security/benchmarks/security-controls-v2-network-security)

- [Az Azure-hálózat biztonsági áttekintése](../security/fundamentals/network-overview.md)

- [Vállalati hálózati architektúra stratégiája](/azure/cloud-adoption-framework/ready/enterprise-scale/architecture)

**Az Azure Security Center monitorozása**: Nem alkalmazható

**Felelősség**: Ügyfél

### <a name="gs-6-define-identity-and-privileged-access-strategy"></a>GS-6: Identitás- és emelt szintű hozzáférési stratégia meghatározása

**Útmutató**: Hozzon létre egy Azure-beli identitás- és emelt szintű hozzáférési megközelítést a szervezete általános biztonság hozzáférés-vezérlési stratégiájának részeként.  

Ennek a stratégiának tartalmaznia kell az alábbi elemek dokumentált útmutatóit, szabályzatait és szabványait: 

-   A központosított identitás- és hitelesítési rendszer, valamint a rendszer más belső és külső rendszerekkel való összekapcsolhatósága

-   Erős hitelesítési módszerek a különböző használati esetekben és különböző feltételek esetén

-   Magas szintű jogosultságokkal rendelkező felhasználók védelme

-   Rendellenes felhasználói tevékenységek monitorozása és kezelése  

-   Felhasználói identitás és hozzáférés ellenőrzési és egyeztetési folyamata

További információkért tekintse meg az alábbi hivatkozásokat:

- [Azure-biztonsági teljesítményteszt – Identitáskezelés](/azure/security/benchmarks/security-controls-v2-identity-management)

- [Azure-biztonsági teljesítményteszt – Emelt szintű hozzáférés](/azure/security/benchmarks/security-controls-v2-privileged-access)

- [Az Azure ajánlott biztonsági eljárásai 11 – Architektúra. Egyetlen, egységes biztonsági stratégia](/azure/cloud-adoption-framework/security/security-top-10#11-architecture-establish-a-single-unified-security-strategy)

- [Az Azure-identitáskezelés biztonsági áttekintése](../security/fundamentals/identity-management-overview.md)

**Az Azure Security Center monitorozása**: Nem alkalmazható

**Felelősség**: Ügyfél

### <a name="gs-7-define-logging-and-threat-response-strategy"></a>GS-7: Naplózási stratégia és a fenyegetésekre adott válaszok stratégiájának meghatározása

**Útmutató**: Hozzon létre egy stratégiát a naplózáshoz és a fenyegetésekre adott válaszokhoz, amelyekkel gyorsan észlelheti és elháríthatja a fenyegetéseket, a megfelelőségi követelmények betartása mellett. Biztosítson jó minőségű riasztásokat és zökkenőmentes élményt az elemzőknek, így a fenyegetésekre összpontosíthatnak az integráció és a manuális lépések helyett. 

Ennek a stratégiának tartalmaznia kell az alábbi elemek dokumentált útmutatóit, szabályzatait és szabványait: 

-   A biztonsági műveletekért (SecOps) felelős szervezet szerepköre és felelősségei 

-   Az incidensre adott, jól definiált válaszfolyamat, amely igazodik az NIST-hez és más iparági keretrendszerekhez 

-   Naplók rögzítése és megőrzése a fenyegetésészlelés, az incidensmegoldás és a megfelelőségi célkitűzések támogatásához

-   A fenyegetések SIEM, natív Azure-képességek és más erőforrások használatával biztosított, központosított láthatósága, illetve korrelációs adatai 

-   Az ügyfelek, a beszállítók és az érdekelt közszektorbeli felekkel folytatott értesítésének, valamint a velük folytatott kommunikáció terve

-   Natív Azure-beli és külső platformok használata az incidensek kezeléséhez, például a naplózáshoz és a fenyegetésészleléshez, a vizsgálathoz, és a támadások elhárításához és megsemmisítéséhez

-   Az incidenseket és az incidensek utáni tevékenységeket, például a levont következtetéseket és a bizonyítékmegőrzést kezelő folyamatok

További információkért tekintse meg az alábbi hivatkozásokat:

- [Azure-biztonsági teljesítményteszt – Naplózás és fenyegetésészlelés](/azure/security/benchmarks/security-controls-v2-logging-threat-detection)

- [Azure-biztonsági teljesítményteszt – Incidensmegoldás](/azure/security/benchmarks/security-controls-v2-incident-response)

- [Az Azure ajánlott biztonsági eljárásai 4 – Folyamat. A felhőre vonatkozó incidensmegoldási folyamatok frissítése](/azure/cloud-adoption-framework/security/security-top-10#4-process-update-incident-response-ir-processes-for-cloud)

- [Útmutató az Azure-bevezetési keretrendszerrel, a naplózással és a jelentéskészítéssel kapcsolatos döntésekhez](/azure/cloud-adoption-framework/decision-guides/logging-and-reporting/)

- [Az Azure vállalati skálázása, kezelése és monitorozása](/azure/cloud-adoption-framework/ready/enterprise-scale/management-and-monitoring)

**Az Azure Security Center monitorozása**: Nem alkalmazható

**Felelősség**: Ügyfél

## <a name="next-steps"></a>Következő lépések

- Lásd: [Az Azure biztonsági teljesítményteszt 2-es verziójának áttekintése](/azure/security/benchmarks/overview)
- További tudnivalók az [Azure biztonsági alapkonfigurációiról](/azure/security/benchmarks/security-baselines-overview)
